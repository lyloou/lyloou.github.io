<!DOCTYPE html>
<html lang="zh-CN,zh-HK,zh-TW,en,default">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 4.2.1">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/favicon.ico">
  <link rel="icon" type="image/png" sizes="16x16" href="/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">

<script id="hexo-configurations">
    var NexT = window.NexT || {};
    var CONFIG = {"hostname":"lyloou.com","root":"/","scheme":"Mist","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":true,"show_result":true,"style":"default"},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":{"gitalk":{"order":-2}}},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":false,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="《菜根谭》明朝-洪应明  参考： http:&#x2F;&#x2F;www.ccview.net&#x2F;misc&#x2F;cgt.htm  闲适昼闲人寂，声鸟语悠扬，不觉耳根尽彻；夜静天高，看一片云光舒卷，顿令眼界俱空。 世事如棋局，不着得才是高手；人生似瓦盆，打破了方见真空。 龙可豢非真龙，虎可搏非真虎，故爵禄可饵荣进之辈，必不可笼淡然无欲之人；鼎镬可及宠利之流，必不可加飘然远引之士。 一声闲富贵，狠狠争来，虽得还是失；百岁好光">
<meta property="og:type" content="website">
<meta property="og:title" content="菜根谭-闲适">
<meta property="og:url" content="https://lyloou.com/life/book/%E8%8F%9C%E6%A0%B9%E8%B0%AD-%E9%97%B2%E9%80%82.html">
<meta property="og:site_name" content="lyloou">
<meta property="og:description" content="《菜根谭》明朝-洪应明  参考： http:&#x2F;&#x2F;www.ccview.net&#x2F;misc&#x2F;cgt.htm  闲适昼闲人寂，声鸟语悠扬，不觉耳根尽彻；夜静天高，看一片云光舒卷，顿令眼界俱空。 世事如棋局，不着得才是高手；人生似瓦盆，打破了方见真空。 龙可豢非真龙，虎可搏非真虎，故爵禄可饵荣进之辈，必不可笼淡然无欲之人；鼎镬可及宠利之流，必不可加飘然远引之士。 一声闲富贵，狠狠争来，虽得还是失；百岁好光">
<meta property="og:locale" content="zh_CN">
<meta property="article:published_time" content="2018-04-15T09:39:00.000Z">
<meta property="article:modified_time" content="2018-04-15T09:39:00.000Z">
<meta property="article:author" content="lyloou">
<meta property="article:tag" content="读书">
<meta name="twitter:card" content="summary">

<link rel="canonical" href="https://lyloou.com/life/book/%E8%8F%9C%E6%A0%B9%E8%B0%AD-%E9%97%B2%E9%80%82">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : false,
    lang   : 'zh-CN'
  };
</script>

  <title>菜根谭-闲适 | lyloou
</title>
  
    <script>
      function sendPageView() {
        if (CONFIG.hostname !== location.hostname) return;
        var uid = localStorage.getItem('uid') || (Math.random() + '.' + Math.random());
        localStorage.setItem('uid', uid);
        navigator.sendBeacon('https://www.google-analytics.com/collect', new URLSearchParams({
          v  : 1,
          tid: 'UA-80542932-1',
          cid: uid,
          t  : 'pageview',
          dp : encodeURIComponent(location.pathname)
        }));
      }
      document.addEventListener('pjax:complete', sendPageView);
      sendPageView();
    </script>






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta custom-logo">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">lyloou</h1>
      <span class="logo-line-after"><i></i></span>
    </a>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="home fa-fw"></i>首页</a>

  </li>
        <li class="menu-item menu-item-archives">

    <a href="/archives/" rel="section"><i class="archive fa-fw"></i>归档</a>

  </li>
        <li class="menu-item menu-item-about">

    <a href="/about/" rel="section"><i class="user fa-fw"></i>关于</a>

  </li>
        <li class="menu-item menu-item-tags">

    <a href="/tags/" rel="section"><i class="tags fa-fw"></i>标签</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          
  
  

          <div class="content page posts-expand">
            

    
    
    
    <div class="post-block" lang="zh-CN">
      <header class="post-header">

<h1 class="post-title" itemprop="name headline">菜根谭-闲适<a href="https://github.com/lyloou/lyloou.github.io/edit/source/source/life/book/%E8%8F%9C%E6%A0%B9%E8%B0%AD-%E9%97%B2%E9%80%82.md" class="post-edit-link" title="编辑" rel="noopener" target="_blank"><i class="fa fa-pencil-alt"></i></a>
</h1>

<div class="post-meta">
  
  <ul class="breadcrumb">
          
            <li><a href="/life/">LIFE</a></li>
            <li><a href="/life/book/">BOOK</a></li>
            <li>菜根谭-闲适</li>
          
  </ul>

</div>

</header>

      
      
      
      <div class="post-body">
          <h1 id="《菜根谭》"><a href="#《菜根谭》" class="headerlink" title="《菜根谭》"></a>《菜根谭》</h1><p><em>明朝-洪应明</em></p>
<blockquote>
<p>参考： <a href="http://www.ccview.net/misc/cgt.htm" target="_blank" rel="noopener">http://www.ccview.net/misc/cgt.htm</a></p>
</blockquote>
<h2 id="闲适"><a href="#闲适" class="headerlink" title="闲适"></a>闲适</h2><p>昼闲人寂，声鸟语悠扬，不觉耳根尽彻；<br>夜静天高，看一片云光舒卷，顿令眼界俱空。</p>
<p>世事如棋局，不着得才是高手；<br>人生似瓦盆，打破了方见真空。</p>
<p>龙可豢非真龙，虎可搏非真虎，故爵禄可饵荣进之辈，<br>必不可笼淡然无欲之人；<br>鼎镬可及宠利之流，必不可加飘然远引之士。</p>
<p>一声闲富贵，狠狠争来，虽得还是失；<br>百岁好光阴，忙忙过了，纵寿亦为天。</p>
<p>高车嫌地僻，不如鱼鸟解亲人。<br>驷马喜门高，怎似莺花能避俗。</p>
<p>红烛烧残，万念自然厌冷；<br>黄梁梦破，一身亦似云浮。</p>
<p>千载奇逢，无如好书良友；<br>一生清福，只在碗茗炉烟。</p>
<p>蓬茅下诵诗读书，日日与圣贤晤语，谁云贫是病？<br>樽垒边幕天席地，时时共造化氤氲，孰谓非禅？<br>兴来醉倒落花前，天地即为衾枕。<br>机息坐忘盘石上，古今尽属蜉蝣。</p>
<p>昴藏老鹤虽饥，饮啄犹闲，肯同鸡鹜之营营而竟食？<br>偃蹇寒松纵老，丰标自在，岂似桃李之灼灼而争妍！</p>
<p>吾人适志于花柳烂漫之时，得趣于笙歌腾沸之处，<br>乃是造花之幻境，人心之荡念也。<br>须从木落草枯之后，向声希味淡之中，觅得一些消息，<br>才是乾坤的橐龠，人物的根宗。</p>
<p>静处观人事，即伊吕之勋庸、夷齐之节义，无非大海浮沤；<br>闲中玩物情，虽木石之偏枯、鹿豕之顽蠢，总是吾性真如。</p>
<p>花开花谢春不管，拂意事休对人言；<br>水暖水寒鱼自知，会心处还期独赏。</p>
<p>闲观扑纸蝇，笑痴人自生障碍；<br>静觇竞巢鹊，叹杰士空逞英雄。</p>
<p>看破有尽身躯，万境之尘自息；<br>悟入无坏境界，一轮之心月独明。</p>
<p>木床石枕冷家风，拥衾时魂亦爽；<br>麦饭豆羹淡滋味，放毛利处齿颊犹香。</p>
<p>谈纷华而厌之情，才可以忘纷华而甘谈泊也。</p>
<p>“鸟惊心”“花溅泪”，怀此热肝肠，如何领取得冷风月；<br>“山写照”“水传神”，识吾真面目，方可摆脱得幻乾坤。<br>富贵得一世宠荣，到死时反增了一个恋字，如负重担；<br>贫贱得一世清苦，到死时反脱了一个厌字，如释重枷。<br>人诚想念到此，当急回贪恋之首而猛舒悉苦之眉矣。</p>
<p>人之有生也，如太仓之粒米，如灼目之电光，<br>如悬崖之朽木，如逝海之一波。<br>知此者如何不悲？如何不乐？<br>如何看他不破而怀贪生之虑？<br>如何看他不重而贻虚生之羞？</p>
<p>鹬蚌相持，兔犬共毙，冷觑来令人锰气全消；<br>鸥凫共浴，鹿豕同眠，闲观去使我机心顿息。</p>
<p>迷则乐境成苦海，如水凝为冰；<br>悟则苦海为乐境，犹冰涣作水。<br>可见苦乐无二境，迷悟非两心，只在一转念间耳。</p>
<p>遍阅人情，始识疏狂之足贵；<br>备尝世味，方知淡泊之为真。</p>
<p>地宽天高，尚觉鹏程之窄小；<br>云深松老，方知鹤梦之悠闲。</p>
<p>两个空拳握古今，握住了还当放手；<br>一条竹杖挑风月，挑到时也要息肩。</p>
<p>阶下几点飞翠落红，收拾来无非诗料；<br>窗前一片浮青映白，悟入处尽是禅机。</p>
<p>忽睹天际彩云，常疑好事皆虚事；<br>再观山中闲木，方信闲人是福人。</p>
<p>东海水曾闻无定波，世事何须扼腕？<br>北邙山未省留闲地，人生且自舒眉。</p>
<p>天地尚无停息，日月且有盈亏，况区区人世能事事园满而时时暇逸乎？<br>只是向忙里偷闲，遇缺处知足，则操纵在我，作息自如，<br>即造物不得与之论劳逸较亏盈矣！</p>
<p>“霜天闻鹤唳，雪夜听鸡鸣”，得乾坤清纯之气。<br>“晴空看鸟飞，活水观鱼戏”，识宇宙活泼之机。</p>
<p>闲烹山茗听瓶声，炉内识阴阳之理；<br>漫履楸枰观局戏，手中悟生杀之机。</p>
<p>芳菲园林看蜂忙，觑破几般尘情世态；<br>寂寞衡茅观燕寝，引起一种冷趣幽思。</p>
<p>会心不在远，得趣不在多。<br>盆池拳石间，便居然有万里山川之势，<br>片言只语内，便宛然见万古圣贤之心，<br>才是高士的眼界，达人的胸襟。</p>
<p>心与竹俱空，问是非何处安脚？<br>貌偕松共瘦，知忧喜无由上眉。</p>
<p>趋炎虽暖，暖后更觉寒威；<br>食蔗能甘，甘余便生苦趣。<br>何似养志于清修而炎凉不涉，<br>栖心于淡泊而甘苦俱忘，<br>其自得为更多也。</p>
<p>席拥飞花落絮，坐林中锦绣团裀；<br>炉烹白雪清冰，熬天上玲珑液髓。</p>
<p>逸态闲情，惟期自尚，何事处修边幅；<br>清标傲骨，不愿人怜，无劳多买胭脂。</p>
<p>天地景物，如山间之空翠，水上之涟漪，<br>潭中之云影，草际之烟光，月下之花容，<br>风中之柳态。<br>若有若无，半真半幻，最足以悦人心目而豁人性灵。<br>真天地间一妙境也。</p>
<p>“乐意相关禽对语，生香不断树交花”，此是无彼无此得真机。<br>“野色更无山隔断，天光常与水相连”，此是彻下得真意。<br>吾人时时以此景象注之心目，何患心思不活泼，气象不宽平！</p>
<p>鹤唳、雪月、霜天想见屈大夫醒时之激烈；<br>鸥眠、春风、暖日，会知陶处士醉里之风流。</p>
<p>黄鸟情多，常向梦中呼醉客；<br>白云意懒，偏来僻处媚幽人。</p>
<p>栖迟蓬户，耳目虽拘而神情自旷；<br>结纳山翁，仪文虽略而意念常真。</p>
<p>满室清风满几月，坐中物物见天心；<br>一溪流水一山云，行处时时观妙道。</p>
<p>炮凤烹龙，放毛利时与盐无异；<br>悬金佩玉，成灰处共瓦砾何殊。</p>
<p>“扫地白云来”，才着工夫便起障。<br>“凿池明月入”，能空境界自生明。</p>
<p>造花唤作小儿，切莫受渠戏弄；<br>天地丸为大块，须要任我炉锤。</p>
<p>想到白骨黄泉，壮士之肝肠自冷；<br>坐老清溪碧嶂，俗流之胸次亦闲。</p>
<p>夜眠八尺，日啖二升，何须百般计较；<br>书读五车，才分八斗，未闻一日清闲。</p>
<p>君子之心事，天青日白，不可使不知；<br>君子之才华，玉韫珠藏，不可使人易知。</p>
<p><strong>耳中常闻逆耳之言，心中常有拂心之事，才是进德修行的砾石。<br>若言言悦耳，事事快心，便把此生埋在鸩毒中矣。</strong></p>
<p>疾风怒雨，禽鸟戚戚；<br>霁月光风，草木欣欣，<br>可见天地不可一日无和气，<br>人心不可一日无喜神。</p>
<p>醲肥辛甘非真味，真味只是淡；<br>神奇卓异非至人，至人只是常。</p>
<p>夜深人静独坐观心；<br>始知妄穷而真独露，每于此中得大机趣；<br>既觉真现而妄难逃，又于此中得大惭忸。</p>
<p><strong>恩里由来生害，故快意时须早回头；<br>败后或反成功，故拂心处切莫放手。</strong></p>
<p><strong>藜口苋肠者，多冰清玉洁；<br>衮衣玉食者，甘婢膝奴颜。<br>盖志以淡泊明，而节从肥甘丧矣。</strong></p>
<p>面前的田地要放得宽，使人无不平之叹；<br>身后的惠泽要流得长，使人有不匮之思。</p>
<p><strong>路径窄处留一步，与人行；<br>滋味浓的减三分，让人嗜。<br>此是涉世一极乐法。</strong></p>
<p>作人无甚高远的事业，摆脱得俗情便入名流；<br>为学无甚增益的工夫，减除得物累便臻圣境。</p>
<p><strong>宠利毋居人前，德业毋落人后，<br>受享毋逾分外，修持毋减分中。</strong></p>
<p><strong>处世让一步为高，退步即进步的张本；<br>待人宽一分是福，利人实利己的根基。</strong></p>
<p>盖世的功劳，当不得一个矜字；<br>弥不的罪过，当不得一个悔字。</p>
<p><strong>完名美节，不宜独任，分些与人，可以远害全身；<br>辱行污名，不宜全推，引些归己，可以韬光养德。</strong></p>
<p><strong>事事要留个有余不尽的意思，便造物不能忌我，<br>鬼神不能损我。<br>若业必求满，功必求盈者，不生内变，必招外忧。</strong></p>
<p>家庭有个真佛，日用有种真道，<br>人能诚心和气、愉色婉言，使父母兄弟间形体万倍也。</p>
<p><strong>攻人之恶毋太严，要思其堪受；<br>教人以善毋过高，当使其可从。</strong></p>
<p><strong>粪虫至秽变为蝉，而饮露于秋风；<br>腐草无光化为荧，而耀釆于夏月。<br>故知洁常自污出，明每从暗生也。</strong></p>
<p>矜高倨傲，无非客气降伏得，客气下而后正气伸；<br>情欲意识，尽属妄心消杀得，妄心尽而后真心现。</p>
<p><strong>饱后思味，则浓淡之境都消；<br>色后思淫，则男女之见尽绝。<br>故人当以事后之悔，悟破临事之痴迷，<br>则性定而动无不正。</strong></p>
<p>居轩冕之中，不可无山林的气味；<br>处林泉之下，须要怀廊庙的经纶。<br>处世不必邀功，无过便是功；<br>与人不要感德，无怨便是德。</p>
<p><strong>忧勤是美德，太苦则无以适性怡情；<br>淡泊是高风，太枯则无以济人利物。</strong></p>
<p>事穷势蹙之人，当原其初心；<br>功成行满之士，要观其末路。</p>
<p>富贵家宜宽厚而反忌尅，是富贵而贫贱，<br>其行如何能享？<br>聪明人宜敛藏而反炫耀，是聪明而愚懵，<br>其病如何不败！</p>
<p><strong>人情反覆，世路崎岖。<br>行不去，须知退一步之法；<br>行得去，务加让三分之功。</strong></p>
<p>待小人不难于严，而难于不恶；<br>待君子不难于恭，而难于有礼。</p>
<p>宁守浑噩而黜聪明，留些正气还天地；<br>宁谢纷华而甘淡泊，遗个清名在乾坤。</p>
<p>降魔者先降其心，心伏则群魔退听；<br>驭横者先驭其气，气平则外横不侵。</p>
<p>养弟子如养闺女，最要严出入，谨交游。<br>若一接近匪人，是清净田中下一不净的种子，<br>便终身难植嘉苗矣。</p>
<p><strong>欲路上事，毋乐其便而姑为染指，<br>一染指便深入万仞；<br>理路上事，毋惮其难而稍为退步，<br>一退步便远隔千山。</strong></p>
<p>念头浓者自待厚，待人亦厚，处处皆厚；<br>念头淡者自待薄，待人亦薄，事事皆薄。<br>故君子居常嗜好，不可太浓艳，亦不宜太枯寂。</p>
<p>彼富我仁，彼爵我义，君子故不为群相所牢笼；<br>人定胜天，志壹动气，君子亦不受造化之陶铸。</p>
<p>立身不高一步立，如尘里振衣、泥中濯足，如何超达？<br>处世不退一步处，如飞蛾投烛、羝羊触藩，如何安乐？</p>
<p>学者要收拾精神并归一处。<br>如修德而留意于事功名誉，必无实谊；<br>读书而寄兴于吟咏风雅，定不深心。</p>
<p>人人有个大慈悲，维摩屠刽无二心也；<br>处处有种真趣味，金屋茅檐非两地也。<br>只是欲闭情封，当面错过，便咫尺千里矣。</p>
<p>进德修行，要个木石的念头，若一有欣羡便趋欲境；<br>济世经邦，要段云水的趣味，若一有贪著便堕危机。</p>
<p>肝受病则目不能视，肾受病则耳不能听。<br>病受于人所不见，必发于人所共见。<br>故君子欲无行罪于昭昭，先无得罪于冥冥。</p>
<p>福莫福于少事，祸莫祸于多心。<br>惟少事者方知少事之为福；<br>惟平心者始知多心之为祸。</p>
<p>处治世宜方，处乱世当圆，处叔季之世当方圆并用。<br>待善人宜宽，待恶人当严，待庸众之人宜宽严互存。</p>
<p><strong>我有功于人不可念，而过则不可不念；<br>人有恩于我不可忘，而怨则不可不忘。</strong></p>
<p>心地干净，方可读书学古。<br>不然，见一善行，窃以济私；<br>闻一善言，假以覆短。<br>是又藉寇兵而赍盗粮矣。</p>
<p>奢者富而不足，何如俭者贫而有余。<br>能者劳而俯怨，何如拙者逸而全真。</p>
<p>读书不见圣贤，如铅椠佣。<br>居官不爱子民，如衣冠盗。<br>讲学不尚躬行，如口头禅。<br>立业不思种德，如眼前花。</p>
<p>人心有部真文章，都被残编断简封固了；<br>有部真鼓吹，都被妖歌艳舞湮没了。<br>学者须扫除外物直觅本来，才有个真受用。<br>苦心中常行悦心之趣；得意时便一失意之悲。</p>
<p>富贵名誉自道德来者，如山林中花，自是舒徐。<br>繁衍自功业来者，如盆槛中花，便有迁徙废兴。<br>若以权力得者，其根不植，其萎可立而待矣。</p>
<p>栖守道德者，寂寞一时；<br>依阿权势者，凄凉万古。<br>达人观物外之物，思身后之身，<br>宁受一时之寂寞，毋取万古之凄凉。</p>
<p>丈量至时和，花尚铺一段好色，鸟且啭几句好音。<br>士君子幸列头角，复遇温饱，不思立好言、行好事，<br>虽是在世百年，恰似未生一日。</p>
<p><strong>学者有段兢业的心思，又要有段潇洒的趣味。<br>若一味敛束清苦，是有秋杀无春生，何以发育万物。</strong></p>
<p>真廉无廉名，立名者正所以为贪；<br>大巧无巧术，用术者乃所以为拙。</p>
<p>心体光明，暗室中有青天；<br>念头暗昧，白日下有厉鬼。</p>
<p>人知名位为乐，不知无名无位之乐为最真；<br>人知饥寒为忧，不知不饥不寒之忧为更甚。</p>
<p>为恶而畏人知，恶中犹有善路；<br>为善而急人知，善处即是恶根。</p>
<p>天之机缄不测，抑而伸、伸而抑，<br>皆是播弄英雄、颠倒豪杰处。<br>君子只是逆来顺受、居安思危，天亦无所用其伎俩矣。</p>
<p>福不可邀，养喜神以为招福之本；<br>祸不可避，去杀机以为远祸之方。</p>
<p>十语九中未必称厅，一语不中，则愆尤骈集；<br>十谋九成未必归功，一谋不成则訾议丛兴。<br>君子所以宁默毋躁、宁拙毋巧。</p>
<p>天地之气，暖则生，寒则杀。<br>故性气清冷者，受享亦凉薄。<br>惟气和暖心之人，其福亦厚，其泽亦长。</p>
<p>天理路上甚宽，稍游心胸中，使觉广大宏朗；<br>人欲路上甚窄，才寄迹眼前，俱是荆棘泥涂。</p>
<p>一苦一乐相磨练，练极而成福者，其福始久：<br>一疑一信相参勘，勘极而成知者，其知始真。</p>
<p><strong>地之秽者多生物，水之清者常无鱼，<br>故君子当存含垢纳污之量，不可持好洁独行之操。</strong></p>
<p>泛驾之马可就驰驱，跃冶之金终归型范。<br>只一优游不振，便终身无个进步。<br>白沙云：“为人多病未足羞，一生无病是吾忧。”<br>真确实之论也。</p>
<p>人只一念贪私，便销则为柔，塞智为昏，变恩为惨，<br>染洁为污，坏了一生人品。故古人以不贪为宝，<br>所以度越一世。</p>
<p>耳目见闻为外贼，情欲意识为内贼，<br>只是主人公惺惺不昧，独坐中堂，<br>贼便化为家人矣。</p>
<p>图未就之功，不如保已成之业；<br>悔既往之失，亦要防将来之非。</p>
<p>气象要高旷，而不可疏狂。<br>心思要缜缄，而不可琐屑。<br>趣味要冲淡，而不可偏枯。<br>操守要严明，而不可激烈。</p>
<p><strong>风来疏竹，风过而竹不留声；<br>雁度寒潭，雁去而潭不留影。<br>故君子事来而心始现，事去而心随空。</strong></p>
<p>清能有容，仁能善断，明不伤察，直不过矫，<br>是谓蜜饯不甜、海味不咸，才是懿德。</p>
<p>贫家净扫地，贫女净梳头。<br>景色虽不艳丽，气度自是风雅。<br>士君子当穷愁寥落，奈何辄自废弛哉！</p>
<p>闲中不放过，忙中有受用。<br>静中不落空，动中有受用。<br>暗中不欺隐，明中有受用。</p>
<p>念头起处，才觉向欲路上去，便挽从理路上来。<br>一起便觉，一觉便转，<br>此是转祸为福、起死回生的关头，切莫当面错过。</p>
<p>天薄我以福，吾厚吾德以迓之；<br>天劳我以形，吾逸吾心以补之；<br>天扼我以遇，吾亨吾道以通之。<br>天且奈我何哉！</p>
<p>真士无心邀福，天即就无心处牖其衷；<br>险人著意避祸，天即就著意中夺其魂。<br>可见天之机权最神，人之智巧何益！</p>
<p><strong>声妓晩景从良，一世之烟花无碍；<br>贞妇白头失守，半生之清苦俱非。<br>语云：“看人只看后半截”，真名言也。</strong></p>
<p>平民肯种德施惠，便是无位的卿相；<br>仕夫徒贪权市宠，竟成有爵的乞人。</p>
<p>问祖宗之德泽，吾身所享者，是当念其积累之难；<br>问子孙之福祉，吾身所贻者，是要思其倾覆之易。</p>
<p>君子而诈善，无异小人之肆恶；<br>君子而改节，不若小人之自新。</p>
<p>家人有过不宜暴扬，不宜轻弃。<br>此事难言，借他事而隐讽之。<br>今日不悟，俟来日正警之。<br>如春风之解冻、和气之消冰，才是家庭的型范。</p>
<p>此心常看得圆满，天下自无缺陷之世界；<br>此心常放得宽平，天下自无险侧之人情。</p>
<p>淡薄之士，必为浓艳者所疑；<br>检饬之人，多为放肆者所忌。<br>君子处此固不可少变其操履，亦不可太露其锋芒。</p>
<p>居逆境中，周身皆针砭药石，砥节礪行而不觉；<br>处顺境内，满前尽兵刃戈矛，销膏靡骨而不知。</p>
<p>生长富贵丛中的，嗜欲如猛火、权势似烈焰。<br>若不带些清冷气味，其火焰不至焚人，必将自焚。</p>
<p>人心一真，便霜可飞、城可陨、金石可贯。<br>若伪妄之人，形骸徒具，真宰已亡。<br>对人则面目可憎，独居则形影自愧。</p>
<p>文章做到极处，无有他奇，只是恰好；<br>人品做到极处，无有他异，只是本然。</p>
<p>以幻迹言，无论功名富贵，即肢体亦属委；<br>以真境言，无论父母兄弟，即万物皆吾一体。<br>人能看得破，认得真，才可以任天下之负担，<br>亦可脱世间之缰锁。</p>
<p>爽口之味，皆烂肠腐骨之药，五分便无殃；<br>快心之事，悉败身散德之媒，五分便无悔。</p>
<p>不责人小过，不发人阴私，不念人旧恶，三者最易过。<br>幸生其间者，不可不知有生之乐，亦不可不怀虚生之忧。</p>
<p>老来疾病都是壮时招得；<br>衰时罪孽都是盛时作得。<br>故持盈履满，君子尤兢兢焉。</p>
<p><strong>市私恩不如扶公议，结新知不如敦旧好，<br>立荣名不如种阴得，尚奇节不如谨庸行。</strong></p>
<p>公平正论不可犯手，一犯手则遗羞万世；<br>权门私窦不可著脚，一著脚则玷污终身。</p>
<p>曲意而使人喜，不若直节而使人忌；<br>无善而致人誉，不如无恶而致人毁。</p>
<p>处父兄骨肉之变，宜从容不宜激烈；<br>遇朋友交游之失，宜剀切不宜优游。</p>
<blockquote>
<p>当你不幸遇到父母兄弟或骨肉至亲之间发生家庭纠纷或人伦惨变事故时，你应该忍住悲痛心情，<br>保持沉着的态度，绝对不可以感情冲动，采取激烈言行而把事情弄得更坏;<br>当你跟知心朋友交往时，万一遇到朋友犯了什么过失，你应该很亲切诚恳地来规劝他，<br>绝对不可以由于怕得罪他而眼看着他继续错下去。</p>
</blockquote>
<p>小处不渗漏，暗处不欺隐，末路不怠荒，才是真正英雄。</p>
<p>惊奇喜异者，终无远大之识；<br>苦节独行者，要有恒久之操。</p>
<p>当怒火欲水正腾沸时，明明知得，又明明犯着。<br>知得是谁，犯着又是谁。<br>此处能猛然转念，邪魔便为知真君子矣。</p>
<p><strong>毋偏信而为奸所欺，毋自任而为气所使，<br>毋以己之长而形人之短，毋因己之拙而忌人之能。</strong></p>
<p>人之短处，要曲为弥缝，如暴而扬之，是以短攻短；<br>人有顽的，要善为化诲，如仇而嫉之，是以顽济顽。</p>
<p>遇沉沉不语之士，且莫输心；<br>见悻悻处好之人，应须防口。</p>
<p>念头错散处，要知提醒；<br>念头吃紧时，要知放下。<br>不然恐去昏昏之病，又来憧憧之扰矣。</p>
<p>霁日青天，倏变为迅雷震电；<br>疾风怒雨，倏转为朗月晴空。<br>气机何尝一毫凝滞，太虚何尝一毫障蔽，<br>人之心体亦当如是。</p>
<p>胜私制欲之功，有曰识不早、力不易者，<br>有曰识得破、忍不过者。<br>盖识是一颗照魔的明珠，力是一把斩魔的慧剑，<br>两不可少也。</p>
<p>横逆困穷，是煅炼豪杰的一副炉锤。<br>能受其煅炼者，则身心交益；<br>不受其煅炼者，则身心交损。</p>
<p>害人之心不可有，防人之心不可无，此戒疏于虑者。<br>宁受人之欺，毋逆人之诈，此警伤于察者。<br>二语并存，精明浑厚矣。</p>
<p>毋因群疑而阴独见，毋任己意而废人言，<br>毋私不惠而伤大体，毋借公论以快私情。</p>
<p>善人未能急亲，不家预扬，恐来谗谮之奸；<br>恶人未能轻去，不宜先发，恐招媒孽之祸。</p>
<p>青天白日的节义，自暗室屋漏中培来；<br>旋乾转坤的经纶，从临深履薄中操出。</p>
<p>父慈子孝、兄友弟恭，纵做到极处，<br>俱是合当如是，着不得一毫感激的念头。<br>如施者任德，受者怀恩，便是路人，<br>便成市道矣。</p>
<p>炎凉之态，富贵更甚于贫贱；<br>妒忌之心，骨肉尤狠于外人。<br>此处若不当以冷肠，御以平气，<br>鲜不日坐烦恼障中矣。</p>
<p><a href="https://www.jianshu.com/p/c478c4923da8" target="_blank" rel="noopener"><strong>功过不宜少混，混则人怀惰隳之心；<br>恩仇不可太明，明则人起携贰之志。</strong></a></p>
<p>恶忌阴，善阳，故恶之显者祸浅，而隐者祸深。<br>善之显者功小，而隐者功大。</p>
<p>德者才之主，才者德之奴用事矣，几何不魍魉猖狂。</p>
<p><strong>锄奸杜倖，要放他一条去路。<br>若使之无所容，便如塞鼠穴者，<br>一切去路都塞尽，则一切好物都咬破矣。</strong></p>
<p>士君子不能济物者，遇人痴迷处，出一言提醒之，<br>遇人急难处，出一言解救之，亦是无量功德矣。</p>
<p>处己者触事皆成药石，尤人者动念即是戈矛，<br>一以辟众善之路，一以浚诸恶之源，相去霄壤矣。</p>
<p>事业文章随身销毁，而精神万古如新；<br>功名富贵逐世转移，而气节千载一时。<br>群信不以彼易此也。</p>
<p>鱼网之设，鸿则罹其中；<br>螳螂之贪，雀又乘其后。<br>机里藏机变外生变，智七何足恃哉。</p>
<p><strong>作人无一点真恳的念头，便成个花子，事事皆虚；<br>涉世无一段圆活的机趣，便是个木人，处处有碍。</strong></p>
<p>事有急之不白者，宽之或自明，毋躁急以速其忿；<br>人有切之不从者，纵之或自化，毋操切以益其顽。</p>
<p>节义傲青云，文章高白雪，若不以德性陶鎔之，<br>终为血气之私、技能之末。</p>
<p>谢事当谢于正盛之时，居身宜居于独后之地，<br>谨德须谨于至微之事，2。</p>
<p>德者事业之基，未有基不固而栋宇坚久者；<br>心者修裔之根，未有不植而枝叶茂者。</p>
<p>道是一件公众的物事，当随人而接引；<br>学是一个寻常的家饭，当随事而警惕。</p>
<p>念头宽厚的，如春风煦育，万物遭之而生；<br>念头忌尅的，如朔雪阴凝，万物遭之而死。</p>
<p>勤者敏于德义，而世人借勤以济其贪；<br>俭者淡于贷利，而世人假俭以饰其吝。<br>君子持身之符，反为小人营私之具矣，惜哉！</p>
<p>人之过误宜恕，而在己则不可恕；<br>己之困辱宜忍，而在人则不可忍。</p>
<p><strong>恩宜自淡而浓，先浓后淡者人忘其惠；<br>威宜自严而宽，先宽后严者人怨其酷。</strong></p>
<p>士君子处权门要路，操履要严明，心气要和易。<br>毋少随而近腥膻之党，亦毋过激而犯蜂虿之毒。</p>
<p>遇欺诈的人，以诚心感动之；<br>遇暴戾的人，以和气熏蒸之；<br>遇倾邪私曲的人，以名义气节激励之。<br>天下无不入我陶熔中矣。</p>
<p>一念慈祥，可以酝酿两间和气；<br>寸心洁白，可以昭垂百代清芬。</p>
<p>阴谋怪习、异行奇能，俱是涉世的祸胎。<br>只一个庸德庸行，便可以完混沌而招和平。</p>
<p>语云：“登山耐险路，踏雪耐危桥”。<br>一耐字极有意味。<br>如倾险之人情、坎坷之世道，<br>若不得一耐字撑持过去，<br>几何不坠入榛莽坑堑哉！</p>
<p>夸逞功业炫耀文章，皆是靠外物做人。<br>不知心体莹然，本来不失，即无寸功只字，<br>亦自有堂堂正正做人处。</p>
<p>不昧己心，不拂人情，不竭物力，<br>三者可以为天地立心，为生民立命，<br>为子孙造福。</p>
<p>居官有二语曰：“惟公则生明，惟廉则生威”。<br>居家有二语曰：“惟恕则平情，惟俭则足用”。</p>
<p><strong>处富贵之地，要知贫贱的痛痒；<br>当少壮之时，须念衰老的辛酸。</strong></p>
<p>持身不可太皎洁，一切污辱垢秽要茹纳的；<br>与人不可太分明，一切善恶贤愚要包容的。</p>
<p>休与小人仇雠，小人自有对头；<br>休向君子谄媚，君子原无私惠。</p>
<p>磨礪当如百炼之金，急就者非邃养施为宜。<br>似千钧之弩，轻发者无宏功。</p>
<p>建功立业者，多虚圆之士；<br>偾事失机者，必执拗之人。</p>
<p>俭，美德也，过则为悭吝、为鄙啬，反伤雅道；<br>让，懿行也，过则为足恭、为曲礼，多出机心。</p>
<p>毋忧拂意，毋喜快心，毋恃久安，毋惮初难。</p>
<p>饮宴之乐多，不是个好人家。<br>声华之习胜，不是个好士子。<br>名位之念重，不是个好臣工。</p>
<p>仁人心地宽舒，便福厚而庆长，<br>事事成个宽舒气象；<br>鄙夫念头迫促，便禄薄而泽短，<br>事事成个迫促规模。</p>
<p>用人不宜刻，刻则思效者去；<br>交友不宜滥，滥则贡谀者来。</p>
<blockquote>
<p><a href="http://blog.sina.com.cn/s/blog_492a175f0102v88s.html" target="_blank" rel="noopener">http://blog.sina.com.cn/s/blog_492a175f0102v88s.html</a><br>今天请分享《增广贤文》之三百三十八：“用人不宜刻，刻则思效者去；交友不宜滥，滥则贡谀者来。”“贡谀”指阿谀献媚者。这句贤文的意思是：用人不可太刻薄，如果太刻薄，那么想为你效力的人也会离去。交友不可太泛滥，如果太泛滥，那么善于阿谀献媚的人就会设法接近。这句贤文启迪我们要宽厚待人，慎重交友。一些管理者受西方文化影响，缺少人性，唯重制度，把属下比作工作机器，动辄训斥处惩，并且美其名曰“严格管理”。人是有七情六欲的万物之灵，最能打动人心，调动积极性的是感情是文化的力量。有研究表明，优秀人才的跳槽，很大一部分原因是所在单位缺乏人文关怀和人际关系紧张。因此，管理者在执行制度刚性管理的同时，应当多一些人文人性，千万不要尖刻粗暴，动辄训人。人需要朋友，好朋友会成为生命中的贵人。但是交友要有原则，不能太滥，如果太滥的话，那么会耗费大量的时间和精力，自然会影响本职工作和理想计划。另外交到不好的朋友有可能近墨者黑，阿谀奉承就会环绕左右，必定会败坏名声，带来隐患。</p>
</blockquote>
<p>大人不可不畏，畏大人则无放逸之心；<br>小民亦不可不畏，畏小民则无豪横之名。</p>
<p><strong>事稍拂逆，便思不如我的人，则怨尤自消；<br>心稍怠荒，便思胜似我的人，则精神自奋。</strong></p>
<p><strong>不可乘喜而轻诺，不可因醉而生瞋，<br>不可乘快而多事，不可因倦而鲜终。</strong></p>
<p>钓水，逸事也，尚持生杀之柄；<br>弈棋，清戏也，且动战争之心。<br>可见喜事不如省事之为适，<br>多能不如无能之全真。</p>
<p>听静夜之钟声，唤醒梦中之梦；<br>观澄潭之月影 ，窥见身外之身。</p>
<p>鸟语虫声，总是传心之诀；<br>花英草色，无非见道之文。<br>学者要天机清彻，胸次玲珑，<br>触物皆有会心处。</p>
<p>人解读有字书，不解读无字书；<br>知弹有弦琴，不知弹无弦琴。<br>以迹用不以神用，何以得琴与佳趣？</p>
<p>山河大地已属微尘，而况尘中之尘！<br>血肉身驱且归泡影，而况影外之影！<br>非上上智，无了了心。</p>
<p>石火光中，争长兢短，几何光阴？<br>蜗牛角上，较雌论雄，许大世界？</p>
<p>有浮云富贵之风，而不必岩栖穴处；<br>无膏盲泉石之癖，而常自醉酒耽诗。<br>兢逐听人而不嫌尽醉，恬憺适己而不夸独醒，<br>此释氏所谓不为法缠、不为空缠，身心两自在者。</p>
<p>延促由于一念，宽窄系之寸心。<br>故机闲者一日遥于千古，意宽者斗室广于两间。</p>
<p>都来眼前事，知足者仙境，不知足者凡境；<br>总出世上因，善用者生机，不善用者杀机。</p>
<p>趋炎附势之祸，甚惨亦甚速；<br>栖恬守逸之味，最淡亦最长。</p>
<p>色欲火炽，而一念及病时，便兴似寒灰；<br>名利饴甘，而一想到死地，便味如咀蜡。<br>故人常忧死虑病，亦可消幻业而长道心。</p>
<p>争先的径路窄，退后一步自宽平一步；<br>浓艳的滋味短，清淡一分自悠长一分。</p>
<p>隐逸林中无荣辱，道义路上泯炎凉。<br>进步处便思退步，庶免触藩之祸。<br>着手时光图放手，才脱骑虎之危。</p>
<p>贪得者分金恨不得玉，封公怨不授侯，<br>权豪自甘乞丐；<br>知足者藜羹旨于膏梁，布袍暖于狐貉，<br>编民不让王公。</p>
<p>矜名不如逃名趣，练事何如省事闲。<br>孤云出岫，去留一无所系；<br>朗镜悬空，静躁两不相干。</p>
<p>山林是胜地，一营恋便成市朝；<br>书画是雅事，一贪痴便成商贾。<br>盖心无染著，俗境是仙都；<br>心有丝牵，乐境成悲地。</p>
<p>时当喧杂，则平日所记忆者皆漫然忘去；<br>境在清宁，则夙昔所遗忘者又恍尔现前。<br>可见静躁稍分，昏明顿异也。</p>
<p>芦花被下卧雪眠云，保全得一窝夜气；<br>竹叶杯中吟风弄月，躲离了万丈红尘。</p>
<p>出世之道，即在涉世中，不必绝人以逃世；<br>了心之功即在尽心内，不必绝欲以灰心。</p>
<p>此身常放在闲处，荣辱得失，谁能差遣我？<br>此心常安在静中，是非利害，谁能瞒昧我？</p>
<p>我不希荣，何忧乎利禄之香饵；<br>我不兢进，何畏乎仕宦之危机。</p>
<p>多藏厚亡，故知富不如贫之无虑；<br>高步疾颠，故知贵不如贱之常安。</p>
<p>世上只缘认得“我”字太真，<br>故多种种嗜好、种种烦恼。<br>前人云：“不复知有我，安知物为贵”。<br>又云：“知身不是我，烦恼更何侵”。<br>真破的之言也。</p>
<p>人情世态，倏忽万端，不宜认得太真。<br>尧夫支：“昔日所云我，今朝却是伊；<br>不知今日我，又属后来谁？”<br>人常作是观，便可解却胸罥矣。</p>
<p>有一乐境界，就有一不乐的相对待；<br>有一好光景，就有一不好的相乘除。<br>只是寻常家饭、素位风光，才是个安乐窝巢。</p>
<p>知成之必败，则求成之心不必太坚；<br>知生之必死，则保生之道不必过劳。<br>眼看西晋之荆榛，犹矜白刃；<br>身属北邙之狐兔，尚惜黄金。<br>语云：“猛兽易伏，人心难降。<br>溪壑易填，人心难满”。信哉！</p>
<p>心地上无风涛，随在皆青山绿树；<br>性天中有化育，触处都鱼跃鸢飞。</p>
<p>狐眠败砌，兔走荒台，尽是当年歌舞之地；<br>露冷黄花，烟迷衰草，悉属旧时争战之场。<br>盛衰何常，强弱安在，念此令人心灰。</p>
<p>宠辱不惊，闲看庭前花开花落；<br>去留无意，漫随天外支卷云舒。</p>
<p>晴空朗月，何天不可翱翔，而飞蛾独投夜烛；<br>清泉绿竹，何物不可饮啄，而鸱鴞偏嗜腐鼠。<br>噫！世之不为飞蛾鸱鴞者，几何人哉！</p>
<p>权贵龙骧，英雄虎战，以冷眼视之，<br>如蝇聚膻、如蚁兢血；<br>是非蜂起，得失猬兴，以冷情当之，如冶化金，<br>如汤消雪。</p>
<p>真空不空，执相非真，破相亦非真。<br>问世情如何发付？<br>在世出世，徇俗是苦，绝俗亦是苦，<br>听吾侪善自修持。</p>
<p>烈士让千乘，贪夫争一文，人品星渊也，<br>而好名不殊好利；<br>天子营家国，乞人号饔飧，位分霄壤也，<br>而焦思何异焦声。</p>
<p>性天澄彻，即饥餐渴饮，无非康济身心；<br>心地沉迷，纵演偈淡禅，总是播弄精魄。</p>
<p>人心有真境，非丝非竹而自恬愉，<br>不烟不茗而清芬，须念境空，虑忘形释，<br>才得以游衍其中。</p>
<p>天地中万物，人伦中万情，世界中万事，<br>以俗眼观，纷纷各异，以道眼观，<br>种种是常，何须分别，何须取舍！</p>
<p>缠脱只在自心，心了则屠肆糟糠居然净土。<br>不然纵一琴一鹤、一花一竹，嗜好虽清，<br>魔障终在。语云：“能休尘境为真境，<br>未了僧家是俗家。”</p>
<p>以我转物者得，固不喜失亦不忧，<br>大地尽属逍遥；<br>以物役我者逆，固生憎顺亦生爱，<br>一毫便生缠缚。</p>
<p>试思未生之前有何象貌，又思既死之后有何景色，<br>则万念成灰冷，一性寂然，自可超物处而游象先。</p>
<p>优人傅粉调硃，效妍丑于毫端。<br>俄而歌残场罢，妍丑何存？<br>弈者争先兢后，较雌雄于着手。<br>俄而局尽子收，雌雄安在？</p>
<p>把握未定，宜绝迹尘嚣，<br>使此心不见可欲而不乱，<br>以澄吾静体；操持既坚，<br>又当混迹风尘，使此心见可欲而亦不乱，<br>以养吾圆机。</p>
<p>喜寂厌喧者，往往避人以求静。<br>不知意在无人，便成我相，心着于静，<br>便是动根。<br>如何到得人我一空、动静两忘的境界！</p>
<p>人生祸区福境，皆念想造成。故释氏云：<br>刊欲炽然，即是火坑。<br>贪爱沉溺，便为苦海。<br>一念清净，烈焰成池。<br>一念惊觉，航登彼岸。<br>念头稍异，境界顿殊。<br>可不慎哉！<br>绳锯材断，水滴石穿，学道者须要努索；<br>水到渠成，瓜熟蒂落，得道者一任天机。</p>
<p>就一身了一身者，方能以万物付万物；<br>还天下于天下者，方能出世间于世间。</p>
<p>人生原是傀儡，只要把柄在手，一线不乱，<br>卷舒自由，行止在我，一毫不受他人捉掇，<br>便超此场中矣。</p>
<p>“为鼠常留饭，怜蛾不点灯”，古人此点念头，<br>是吾一点生生之机，列此即所谓土木形骸而已。</p>
<blockquote>
<p><a href="http://book.sbkk8.com/gudai/mengxue/caigentan/1735.html" target="_blank" rel="noopener">http://book.sbkk8.com/gudai/mengxue/caigentan/1735.html</a><br>为了不让老鼠饿死，就经常留一点剩饭给它们吃；为了可怜飞蛾不至被烧死，夜晚只好不点灯火，古人的这种慈悲心肠，就是我们人类繁衍不息的生机。假如人类没有这一点点相生不绝的生机，那么人就变成了一具没有灵魂的躯壳，这样也不过和泥土和树木相同罢了。</p>
</blockquote>
<p>世态有炎凉，而我无嗔喜；<br>世味有浓淡，而我无欣厌。<br>一毫不落世情窠臼，便是一在世也世法也。</p>

      </div>
      
      
      
    </div>
    
  <ul class="breadcrumb">
          
            <li><a href="/life/">LIFE</a></li>
            <li><a href="/life/book/">BOOK</a></li>
            <li>菜根谭-闲适</li>
          
  </ul>

    
    
    


          </div>
          
    <div class="comments" id="gitalk-container"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#《菜根谭》"><span class="nav-number">1.</span> <span class="nav-text">《菜根谭》</span></a><ol class="nav-child"><li class="nav-item nav-level-2"><a class="nav-link" href="#闲适"><span class="nav-number">1.1.</span> <span class="nav-text">闲适</span></a></li></ol></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
    <img class="site-author-image" itemprop="image" alt="lyloou"
      src="/assets/images/avatar.png">
  <p class="site-author-name" itemprop="name">lyloou</p>
  <div class="site-description" itemprop="description">/* Better than last best */</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">312</span>
          <span class="site-state-item-name">日志</span>
        </a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author motion-element">
      <span class="links-of-author-item">
        <a href="https://github.com/lyloou" title="GitHub → https:&#x2F;&#x2F;github.com&#x2F;lyloou" rel="noopener" target="_blank">GitHub</a>
      </span>
      <span class="links-of-author-item">
        <a href="mailto:lyloou6@gmail.com" title="E-Mail → mailto:lyloou6@gmail.com" rel="noopener" target="_blank">E-Mail</a>
      </span>
      <span class="links-of-author-item">
        <a href="https://weibo.com/lyloou" title="Weibo → https:&#x2F;&#x2F;weibo.com&#x2F;lyloou" rel="noopener" target="_blank">Weibo</a>
      </span>
      <span class="links-of-author-item">
        <a href="https://blog.csdn.net/ly1414725328" title="CSDN → https:&#x2F;&#x2F;blog.csdn.net&#x2F;ly1414725328" rel="noopener" target="_blank">CSDN</a>
      </span>
  </div>
  <div class="cc-license motion-element" itemprop="license">
    <a href="https://creativecommons.org/licenses/by-nc-sa/4.0/" class="cc-opacity" rel="noopener" target="_blank"><img src="/images/cc-by-nc-sa.svg" alt="Creative Commons"></a>
  </div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        
  <div class="beian"><a href="https://beian.miit.gov.cn/" rel="noopener" target="_blank">粤ICP备18151128号 </a>
  </div>

<div class="copyright">
  
  &copy; 
  <span itemprop="copyrightYear">2023</span>
  <span class="with-love">
    <i class="user"></i>
  </span>
  <span class="author" itemprop="copyrightHolder">lyloou</span>
</div>
  <div class="powered-by">由 <a href="https://hexo.io/" class="theme-link" rel="noopener" target="_blank">Hexo</a> & <a href="https://mist.theme-next.org/" class="theme-link" rel="noopener" target="_blank">NexT.Mist</a> 强力驱动
  </div>

        
<div class="busuanzi-count">
  <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <span class="post-meta-item" id="busuanzi_container_site_uv" style="display: none;">
      <span class="post-meta-item-icon">
        <i class="user"></i>
      </span>
      <span class="site-uv" title="总访客量">
        <span id="busuanzi_value_site_uv"></span>
      </span>
    </span>
    <span class="post-meta-divider">|</span>
    <span class="post-meta-item" id="busuanzi_container_site_pv" style="display: none;">
      <span class="post-meta-item-icon">
        <i class="eye"></i>
      </span>
      <span class="site-pv" title="总访问量">
        <span id="busuanzi_value_site_pv"></span>
      </span>
    </span>
</div>








      </div>
    </footer>
  </div>

  
  <script src="/lib/anime.min.js"></script>

<script src="/js/utils.js"></script>


<script src="/js/schemes/muse.js"></script>


<script src="/js/next-boot.js"></script>




  
  <script>
    (function(){
      var canonicalURL, curProtocol;
      //Get the <link> tag
      var x=document.getElementsByTagName("link");
		//Find the last canonical URL
		if(x.length > 0){
			for (i=0;i<x.length;i++){
				if(x[i].rel.toLowerCase() == 'canonical' && x[i].href){
					canonicalURL=x[i].href;
				}
			}
		}
    //Get protocol
	    if (!canonicalURL){
	    	curProtocol = window.location.protocol.split(':')[0];
	    }
	    else{
	    	curProtocol = canonicalURL.split(':')[0];
	    }
      //Get current URL if the canonical URL does not exist
	    if (!canonicalURL) canonicalURL = window.location.href;
	    //Assign script content. Replace current URL with the canonical URL
      !function(){var e=/([http|https]:\/\/[a-zA-Z0-9\_\.]+\.baidu\.com)/gi,r=canonicalURL,t=document.referrer;if(!e.test(r)){var n=(String(curProtocol).toLowerCase() === 'https')?"https://sp0.baidu.com/9_Q4simg2RQJ8t7jm9iCKT-xh_/s.gif":"//api.share.baidu.com/s.gif";t?(n+="?r="+encodeURIComponent(document.referrer),r&&(n+="&l="+r)):r&&(n+="?l="+r);var i=new Image;i.src=n}}(window);})();
  </script>




  
<script src="/js/local-search.js"></script>











<script>
if (document.querySelectorAll('pre.mermaid').length) {
  NexT.utils.getScript('//cdn.jsdelivr.net/npm/mermaid@8/dist/mermaid.min.js', () => {
    mermaid.initialize({
      theme    : 'forest',
      logLevel : 3,
      flowchart: { curve     : 'linear' },
      gantt    : { axisFormat: '%m/%d/%Y' },
      sequence : { actorMargin: 50 }
    });
  }, window.mermaid);
}
</script>


  

  

<link rel="stylesheet" href="//cdn.jsdelivr.net/npm/gitalk@1/dist/gitalk.min.css">

<script>
NexT.utils.loadComments(document.querySelector('#gitalk-container'), () => {
  NexT.utils.getScript('//cdn.jsdelivr.net/npm/gitalk@1/dist/gitalk.min.js', () => {
    var gitalk = new Gitalk({
      clientID    : '5776a56ec2a831d83dfc',
      clientSecret: '28440989ccf00f0ce8dbd425dc5d1eaa1eb24c7b',
      repo        : 'lyloou.github.io',
      owner       : 'lyloou',
      admin       : [''],
      id          : '8c33d12012d710fabcf5cf5e82ac27de',
        language: '',
      distractionFreeMode: true
    });
    gitalk.render('gitalk-container');
  }, window.Gitalk);
});
</script>

</body>
</html>
