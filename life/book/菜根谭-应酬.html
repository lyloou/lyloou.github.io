<!DOCTYPE html>
<html lang="zh-CN,zh-HK,zh-TW,en,default">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 4.2.1">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/favicon.ico">
  <link rel="icon" type="image/png" sizes="16x16" href="/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">

<script id="hexo-configurations">
    var NexT = window.NexT || {};
    var CONFIG = {"hostname":"lyloou.com","root":"/","scheme":"Mist","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":true,"show_result":true,"style":"default"},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":{"gitalk":{"order":-2}}},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":false,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="《菜根谭》明朝-洪应明  参考： http:&#x2F;&#x2F;www.ccview.net&#x2F;misc&#x2F;cgt.htm  应酬操存要有真宰，无真宰则遇事便倒，何以植顶天立地之砥柱！应用要有圆机，无圆机则触物有碍，可以成旋乾转坤之经纶！ 士君子之涉世，於人不可轻为喜怒，喜怒轻，则心腹肝胆为人所窥；於物不可重为爱憎，爱憎重，则意气精神为物所制。 倚高才而玩世，背后须防射影之虫；饰厚貌以欺人，面前恐有照胆之镜。 心体澄">
<meta property="og:type" content="website">
<meta property="og:title" content="菜根谭-应酬">
<meta property="og:url" content="https://lyloou.com/life/book/%E8%8F%9C%E6%A0%B9%E8%B0%AD-%E5%BA%94%E9%85%AC.html">
<meta property="og:site_name" content="lyloou">
<meta property="og:description" content="《菜根谭》明朝-洪应明  参考： http:&#x2F;&#x2F;www.ccview.net&#x2F;misc&#x2F;cgt.htm  应酬操存要有真宰，无真宰则遇事便倒，何以植顶天立地之砥柱！应用要有圆机，无圆机则触物有碍，可以成旋乾转坤之经纶！ 士君子之涉世，於人不可轻为喜怒，喜怒轻，则心腹肝胆为人所窥；於物不可重为爱憎，爱憎重，则意气精神为物所制。 倚高才而玩世，背后须防射影之虫；饰厚貌以欺人，面前恐有照胆之镜。 心体澄">
<meta property="og:locale" content="zh_CN">
<meta property="article:published_time" content="2018-04-15T09:37:00.000Z">
<meta property="article:modified_time" content="2018-04-15T09:37:00.000Z">
<meta property="article:author" content="lyloou">
<meta property="article:tag" content="读书">
<meta name="twitter:card" content="summary">

<link rel="canonical" href="https://lyloou.com/life/book/%E8%8F%9C%E6%A0%B9%E8%B0%AD-%E5%BA%94%E9%85%AC">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : false,
    lang   : 'zh-CN'
  };
</script>

  <title>菜根谭-应酬 | lyloou
</title>
  
    <script>
      function sendPageView() {
        if (CONFIG.hostname !== location.hostname) return;
        var uid = localStorage.getItem('uid') || (Math.random() + '.' + Math.random());
        localStorage.setItem('uid', uid);
        navigator.sendBeacon('https://www.google-analytics.com/collect', new URLSearchParams({
          v  : 1,
          tid: 'UA-80542932-1',
          cid: uid,
          t  : 'pageview',
          dp : encodeURIComponent(location.pathname)
        }));
      }
      document.addEventListener('pjax:complete', sendPageView);
      sendPageView();
    </script>






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta custom-logo">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">lyloou</h1>
      <span class="logo-line-after"><i></i></span>
    </a>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="home fa-fw"></i>首页</a>

  </li>
        <li class="menu-item menu-item-archives">

    <a href="/archives/" rel="section"><i class="archive fa-fw"></i>归档</a>

  </li>
        <li class="menu-item menu-item-about">

    <a href="/about/" rel="section"><i class="user fa-fw"></i>关于</a>

  </li>
        <li class="menu-item menu-item-tags">

    <a href="/tags/" rel="section"><i class="tags fa-fw"></i>标签</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          
  
  

          <div class="content page posts-expand">
            

    
    
    
    <div class="post-block" lang="zh-CN">
      <header class="post-header">

<h1 class="post-title" itemprop="name headline">菜根谭-应酬<a href="https://github.com/lyloou/lyloou.github.io/edit/source/source/life/book/%E8%8F%9C%E6%A0%B9%E8%B0%AD-%E5%BA%94%E9%85%AC.md" class="post-edit-link" title="编辑" rel="noopener" target="_blank"><i class="fa fa-pencil-alt"></i></a>
</h1>

<div class="post-meta">
  
  <ul class="breadcrumb">
          
            <li><a href="/life/">LIFE</a></li>
            <li><a href="/life/book/">BOOK</a></li>
            <li>菜根谭-应酬</li>
          
  </ul>

</div>

</header>

      
      
      
      <div class="post-body">
          <h1 id="《菜根谭》"><a href="#《菜根谭》" class="headerlink" title="《菜根谭》"></a>《菜根谭》</h1><p><em>明朝-洪应明</em></p>
<blockquote>
<p>参考： <a href="http://www.ccview.net/misc/cgt.htm" target="_blank" rel="noopener">http://www.ccview.net/misc/cgt.htm</a></p>
</blockquote>
<h2 id="应酬"><a href="#应酬" class="headerlink" title="应酬"></a>应酬</h2><p>操存要有真宰，无真宰则遇事便倒，何以植顶天立地之砥柱！<br>应用要有圆机，无圆机则触物有碍，可以成旋乾转坤之经纶！</p>
<p>士君子之涉世，於人不可轻为喜怒，喜怒轻，则心腹肝胆为人所窥；<br>於物不可重为爱憎，爱憎重，则意气精神为物所制。</p>
<p>倚高才而玩世，背后须防射影之虫；<br>饰厚貌以欺人，面前恐有照胆之镜。</p>
<p>心体澄彻，常在明镜止水之中，则天下自无可厌之事；<br>意气和平，赏在丽日光风之内，则天下自无可恶之人。<br>当是非邪正之交，不可少迁就，少迁就则失从违之正；<br>值利害得失之会，不可太分明，太分明则起趋避之私。</p>
<p>苍蝇附骥，捷则捷矣，难辞处后之羞；<br>萝茑依松，高则高矣，未免仰攀之耻。<br>所以君子宁以风霜自挟，毋为鱼鸟亲人。</p>
<p>好丑心太明，则物不契；贤愚心太明，则人不亲。<br>士君子须是内精明而外浑厚，使好丑两得其平，<br>贤愚共受其益，才是生成的德量。</p>
<p>伺察以为明者，常因明而生暗，故君子以恬养智；<br>奋迅以为速者，多因速度而致迟，故君子以重持轻。<br>士君子济人利物，宜居其实，不宜居其名，居其名则德损；<br>士大夫忧国为民，当有其心，不当有其语，有其语则毁来。</p>
<p>遇大事矜持者，小事必纵弛；处明庭检饰者，暗室必放逸。<br>君子只是一个念头持到底，自然临小事如临大敌，坐密室若坐通衢。</p>
<p><strong>使人有面前之誉，不若使其无背后之毁；<br>使人有乍交之欢，不若使其无久处之厌。</strong></p>
<p>善启迪人心者，当因其所明而渐通之，毋强开其所闭；<br>善移风化者，当因其所易而渐及之，毋轻矫其所难。</p>
<p>彩笔描空，笔不落色，而空亦不受染；<br>利刀割水，刀不损锷，而水亦不留痕。<br>得此意以持身涉世，感与应俱适，心与境两忘矣。</p>
<p><strong>己之情欲不可纵，当用逆之之法以制之，其道只在一忍字；<br>人之情欲不可拂，当用顺之之法以调之，其道只在一恕字。<br>今人皆恕以适己而忍以制人，毋乃不可乎！</strong></p>
<p>好察非明，能察能不察之谓明；<br>必胜非勇，能胜能不胜之谓勇。</p>
<p>随时之内善救时，若和风之消酷暑；<br>混俗之中能脱俗，似淡月之映轻云。</p>
<p>思入世而有为者，须先领得世外风光，否则无以脱垢浊之尘缘；<br>思出世而无染者，须先谙尽世中滋味。否则无心持空寂之后苦趣。</p>
<p><strong>与人者，与其疏于终，不若难亲于始；<br>御事者，与其巧持于后，不若拙守于前。</strong></p>
<p>酷烈之祸，多起于玩忽之人；<br>盛满之功，常败于细微之事。<br>故语云：“人人道好，须防一人着脑；事事有功，须防一事不终。”</p>
<p>功名富贵，直从灭处观究竟，则贪恋自轻；<br>横逆困穷，直从起处究由来，则怨尤自息。</p>
<p>宇宙内事要力担当，又要善摆脱。<br>不担当，则无经世之事业；<br>不摆脱，则无出世之襟期。</p>
<p><strong>待人而留有余，不尽之恩礼，则可以维系无厌之人心；<br>御事而留有余，不尽之才智，则可以提防不测之事变。</strong></p>
<p>了心自了事，犹根拔而草不生；<br>逃世不逃名，似膻存蚋而仍集。</p>
<p><strong>仇边之弩易避，而恩里之戈难防；<br>苦时之坎易逃，而乐处之阱难脱。</strong></p>
<p>膻秽则蝇蚋丛嘬，芳馨则蜂蝶交侵。<br>故君子不作垢业，亦不立芳名。<br>只是元气浑然，圭角不露，便是持身涉世一安乐窝也。</p>
<p>从静中观物动，向闲处看人忙，才得超尘脱俗的趣味；<br>遇忙处会偷闲，处闹中能取静，便是安身立命的工。</p>
<p>邀千百人之欢，不如释一人之怨；<br>希千百事之荣，不如免一事之丑。</p>
<p>落落者，难合亦难分；欣欣者，易亲亦易散。<br>是以君子宁以刚方见惮，毋以媚悦取容。</p>
<p>意气与天下相期，如春风之鼓畅庶类，不宜存半点隔阂之形；<br>肝胆与天下相照，似秋月之洞彻群品，不可作一毫暧昧之状。</p>
<p>仕途虽赫奕，常思林下的风味，则权且之念自轻；<br>世途虽纷华，常思泉下的光景，则利欲之心自淡。<br>鸿未至先援弓，兔已亡再呼矢，总非当机作用；<br>风息时休起浪，岸到处便离船，才是了手工夫。</p>
<p>从热闹场中出几句清冷言语，便扫除无限杀机；<br>向寒微路上用一点赤热心肠，自培植许多生意。<br>随缘便是遣缘，似舞蝶与飞花共适；<br>顺事自然无事，若满月偕盂水同圆。</p>
<p><strong>淡泊之守，须从浓艳场中试来；<br>镇定之操，还向纷纭境上勘过。<br>不然操持未定，应用未圆，恐一临机登坛，<br>而上品禅师又成一下品俗士矣。</strong></p>
<p>廉所以戒贪。我果不贪，又何必标一廉名，以来贪夫之侧目。<br>让所以戒争。我果不争，又何必立一让的，以致暴客之弯弓。</p>
<p><strong>无事常如有事时，提防才可以弥意外之变；<br>有事常如无事时，镇定方可以消局中之危。</strong></p>
<p>处世而欲人感恩，便为敛怨之道；<br>遇事而为人除害，即是导利之机。</p>
<p>持身如泰山九鼎凝然不动，则愆尤自少；<br>应事若流水落花悠然而逝，则趣味常多。</p>
<p>君子严如介石而畏其难亲，鲜不以明珠为怪物而起按剑之心；<br>小人滑如脂膏而喜其易合，鲜不以毒螫为甘饴而纵染指之欲。</p>
<p>遇事只一味镇定从容，纵纷若乱丝，终当就绪；<br>待人无半毫矫伪欺隐，虽狡如山鬼，亦自献诚。</p>
<p>肝肠煦若春风，虽囊乏一文，还怜茕独；<br>气骨清如秋水，纵家缜四壁，终傲王公。</p>
<p>讨了人事的便宜，必受天道的亏；<br>贪了世味的滋益，必招性分的损。<br>涉世者宜蕃择之，慎毋贪黄雀而坠深井，舍隋珠而弹飞禽也。<br>费千金而结纳贤豪，孰若倾半瓢之粟，以济饥饿之人；<br>构千楹而招来宾客，孰若葺数椽之茅，以庇孤寒之士。</p>
<p>解斗者助之以威，则怒气自平；<br>惩贪者济之以欲，则利心反淡。<br>所谓因其势而利导之，亦救时应变一权宜法也。</p>
<p>市恩不如报德之为厚。<br>雪忿不若忍耻为高。<br>要誉不如逃名之为适。<br>矫情不若直节之为真。</p>
<p>救既败之事者，如驭临崖之马，休轻策一鞭；<br>图垂成之功者，如挽上滩之舟，莫少停一棹。</p>
<p>先达笑弹冠，休向侯门轻曳裾；<br>相知犹按剑，莫从世路暗投珠。</p>
<p>杨修之躯见杀于曹操，以露己之长也；<br>韦诞之墓见伐于钟繇，以秘己之美也。<br>故哲士多匿采以韬光，至人常逊美而公善。</p>
<p><strong>少年的人，不患其不奋迅，常患畚迅而成卤莽，故当抑其躁心；<br>老成的人，不患其不持重，常患以持重而成退缩，故当振其惰气。</strong></p>
<p>望重缙绅，怎似寒微之颂德。<br>朋来海宇，可如骨肉之孚心。</p>
<p>舌存常见齿亡，刚强终不胜柔弱；<br>户朽未闻枢蠹，偏执岂能及圆融。</p>

      </div>
      
      
      
    </div>
    
  <ul class="breadcrumb">
          
            <li><a href="/life/">LIFE</a></li>
            <li><a href="/life/book/">BOOK</a></li>
            <li>菜根谭-应酬</li>
          
  </ul>

    
    
    


          </div>
          
    <div class="comments" id="gitalk-container"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#《菜根谭》"><span class="nav-number">1.</span> <span class="nav-text">《菜根谭》</span></a><ol class="nav-child"><li class="nav-item nav-level-2"><a class="nav-link" href="#应酬"><span class="nav-number">1.1.</span> <span class="nav-text">应酬</span></a></li></ol></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
    <img class="site-author-image" itemprop="image" alt="lyloou"
      src="/assets/images/avatar.png">
  <p class="site-author-name" itemprop="name">lyloou</p>
  <div class="site-description" itemprop="description">/* Better than last best */</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">312</span>
          <span class="site-state-item-name">日志</span>
        </a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author motion-element">
      <span class="links-of-author-item">
        <a href="https://github.com/lyloou" title="GitHub → https:&#x2F;&#x2F;github.com&#x2F;lyloou" rel="noopener" target="_blank">GitHub</a>
      </span>
      <span class="links-of-author-item">
        <a href="mailto:lyloou6@gmail.com" title="E-Mail → mailto:lyloou6@gmail.com" rel="noopener" target="_blank">E-Mail</a>
      </span>
      <span class="links-of-author-item">
        <a href="https://weibo.com/lyloou" title="Weibo → https:&#x2F;&#x2F;weibo.com&#x2F;lyloou" rel="noopener" target="_blank">Weibo</a>
      </span>
      <span class="links-of-author-item">
        <a href="https://blog.csdn.net/ly1414725328" title="CSDN → https:&#x2F;&#x2F;blog.csdn.net&#x2F;ly1414725328" rel="noopener" target="_blank">CSDN</a>
      </span>
  </div>
  <div class="cc-license motion-element" itemprop="license">
    <a href="https://creativecommons.org/licenses/by-nc-sa/4.0/" class="cc-opacity" rel="noopener" target="_blank"><img src="/images/cc-by-nc-sa.svg" alt="Creative Commons"></a>
  </div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        
  <div class="beian"><a href="https://beian.miit.gov.cn/" rel="noopener" target="_blank">粤ICP备18151128号 </a>
  </div>

<div class="copyright">
  
  &copy; 
  <span itemprop="copyrightYear">2023</span>
  <span class="with-love">
    <i class="user"></i>
  </span>
  <span class="author" itemprop="copyrightHolder">lyloou</span>
</div>
  <div class="powered-by">由 <a href="https://hexo.io/" class="theme-link" rel="noopener" target="_blank">Hexo</a> & <a href="https://mist.theme-next.org/" class="theme-link" rel="noopener" target="_blank">NexT.Mist</a> 强力驱动
  </div>

        
<div class="busuanzi-count">
  <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <span class="post-meta-item" id="busuanzi_container_site_uv" style="display: none;">
      <span class="post-meta-item-icon">
        <i class="user"></i>
      </span>
      <span class="site-uv" title="总访客量">
        <span id="busuanzi_value_site_uv"></span>
      </span>
    </span>
    <span class="post-meta-divider">|</span>
    <span class="post-meta-item" id="busuanzi_container_site_pv" style="display: none;">
      <span class="post-meta-item-icon">
        <i class="eye"></i>
      </span>
      <span class="site-pv" title="总访问量">
        <span id="busuanzi_value_site_pv"></span>
      </span>
    </span>
</div>








      </div>
    </footer>
  </div>

  
  <script src="/lib/anime.min.js"></script>

<script src="/js/utils.js"></script>


<script src="/js/schemes/muse.js"></script>


<script src="/js/next-boot.js"></script>




  
  <script>
    (function(){
      var canonicalURL, curProtocol;
      //Get the <link> tag
      var x=document.getElementsByTagName("link");
		//Find the last canonical URL
		if(x.length > 0){
			for (i=0;i<x.length;i++){
				if(x[i].rel.toLowerCase() == 'canonical' && x[i].href){
					canonicalURL=x[i].href;
				}
			}
		}
    //Get protocol
	    if (!canonicalURL){
	    	curProtocol = window.location.protocol.split(':')[0];
	    }
	    else{
	    	curProtocol = canonicalURL.split(':')[0];
	    }
      //Get current URL if the canonical URL does not exist
	    if (!canonicalURL) canonicalURL = window.location.href;
	    //Assign script content. Replace current URL with the canonical URL
      !function(){var e=/([http|https]:\/\/[a-zA-Z0-9\_\.]+\.baidu\.com)/gi,r=canonicalURL,t=document.referrer;if(!e.test(r)){var n=(String(curProtocol).toLowerCase() === 'https')?"https://sp0.baidu.com/9_Q4simg2RQJ8t7jm9iCKT-xh_/s.gif":"//api.share.baidu.com/s.gif";t?(n+="?r="+encodeURIComponent(document.referrer),r&&(n+="&l="+r)):r&&(n+="?l="+r);var i=new Image;i.src=n}}(window);})();
  </script>




  
<script src="/js/local-search.js"></script>











<script>
if (document.querySelectorAll('pre.mermaid').length) {
  NexT.utils.getScript('//cdn.jsdelivr.net/npm/mermaid@8/dist/mermaid.min.js', () => {
    mermaid.initialize({
      theme    : 'forest',
      logLevel : 3,
      flowchart: { curve     : 'linear' },
      gantt    : { axisFormat: '%m/%d/%Y' },
      sequence : { actorMargin: 50 }
    });
  }, window.mermaid);
}
</script>


  

  

<link rel="stylesheet" href="//cdn.jsdelivr.net/npm/gitalk@1/dist/gitalk.min.css">

<script>
NexT.utils.loadComments(document.querySelector('#gitalk-container'), () => {
  NexT.utils.getScript('//cdn.jsdelivr.net/npm/gitalk@1/dist/gitalk.min.js', () => {
    var gitalk = new Gitalk({
      clientID    : '5776a56ec2a831d83dfc',
      clientSecret: '28440989ccf00f0ce8dbd425dc5d1eaa1eb24c7b',
      repo        : 'lyloou.github.io',
      owner       : 'lyloou',
      admin       : [''],
      id          : '254713cda103ebfa07b9ad2f7e8c3485',
        language: '',
      distractionFreeMode: true
    });
    gitalk.render('gitalk-container');
  }, window.Gitalk);
});
</script>

</body>
</html>
